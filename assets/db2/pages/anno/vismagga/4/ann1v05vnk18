{"paraid":2,"class":"bodytext","content":"পুনপি রাজা <span class=\"bld\">দক্খিণারাম</span>ৰাসিম্হি জিম্হমানসে <span class=\"bld\">কুহকতিস্সত্থেরে</span> পসন্নো হুত্বা তস্সত্থায মহাৰিহারসীমব্ভন্তরে <span class=\"bld\">জোতিৰনুয্যানে</span> জেতৰনৰিহারং কারেতুমারভি। মহাৰিহারৰাসিনো ভিক্খূ তং নিৰারেতুং অসক্কোন্তা পুনপি ততো অপক্কমিংসু। তদাপি মহাৰিহারো নৰ মাসানি ভিক্খূহি সুঞ্ঞো অহোসি। রাজা পন অত্তনো অজ্ঝাসযৰসেনেৰ তত্থ <span class=\"bld\">জেতৰনৰিহারং</span> কারেত্বা তস্স কুহকতিস্সত্থেরস্স অদাসিযেৰ। তত্থ দক্খিণগিরিৰিহারতো <span class=\"bld\">সাগলিযা</span> ভিক্খূ আগন্ত্বা ৰসিংসু। পচ্ছা চ তে <span class=\"bld\">অম্বসামণেরসিলাকাল</span>রঞ্ঞো কালে (১০৬৭-১০৮০-বু-ৰ) ৰেতুল্লৰাদিনো অহেসুং <span class=\"note\">[মহাৰংসে ৩৭, ৩২-গাথাদীসু, নিকাযসঙ্গহে ১৫-পিট্ঠে]</span>।","_id":"4hrJktHcgSBtFRcO"}
{"paraid":1,"class":"chapter","content":"জেতৰনৰাসিনিকাযুপ্পত্তি","_id":"7M9Sv2z4EgbK4Bo7"}
{"paraid":3,"class":"bodytext","content":"এৰং আচরিযবুদ্ধঘোসত্থেরস্স সীহল়দীপমাগমনকালতো (৯৬৫-বু-ৰ) পুব্বেযেৰ ৰিসুদ্ধত্থেরৰাদীহি মহাৰিহারৰাসীহি ৰিরুদ্ধসমযা <span class=\"bld\">অভযগিরিৰাসিনো</span> (৪৫৫-বু-ৰ) <span class=\"bld\">সাগলিযা</span> (৭৯৭-৮১০-বু-ৰ) <span class=\"bld\">জেতৰনৰাসিনো</span> (৮২৯-৮৪৫-বু-ৰ) চাতি তযো নিকাযা উপ্পন্না অহেসুং। তেসু পন অভযগিরিৰাসিনোযেৰ ৰিসেসতো পাকটা চেৰ হোন্তি বলৰন্তো চ। তথা হি তে ৰিসুদ্ধত্থেরৰাদপিটকঞ্চ ৰজ্জিপুত্তকপরিযাপন্নধম্মরুচিনিকাযপিটকঞ্চ মহিসাসকাদিনিকাযপিটকঞ্চ মহাযানপিটকঞ্চ সম্পটিচ্ছন্তি। তেসু ধম্মরুচিনিকাযপিটকস্স সম্পটিচ্ছিতভাৰো পাকটোযেৰ। মহিসাসকাদিনিকাযপিটকস্স সম্পটিচ্ছিতভাৰো পন <span class=\"bld\">ফাহিয</span>ন্নামস্স চিনভিক্খুনো অদ্ধানক্কমসল্লক্খণকথায চেৰ অট্ঠকথাসু পটিক্খিত্তৰণ্ণপিটকাদিনামৰসেন চ ৰেদিতব্বো, তথা মহাযানপিটকস্স সম্পটিচ্ছিতভাৰোপি।","_id":"zIKnHhN0MOhwMQ7r"}
