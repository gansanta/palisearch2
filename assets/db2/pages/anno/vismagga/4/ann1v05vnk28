{"paraid":4,"class":"bodytext","content":"‘‘সঙ্ঘো গাথাদ্বযং তস্সা’দাসি সামত্থিযং তৰা’’তিআদিনা ‘‘গাথাদ্বযমেৰ ওলোকেত্বা কিঞ্চিপি অঞ্ঞং পোত্থকং অনোলোকেত্বা আচরিযবুদ্ধঘোসো ৰিসুদ্ধিমগ্গং অকাসী’’তি অধিপ্পাযেন অভিত্থুতিৰচনং ৰুত্তং, তং অভিত্থুতিমত্তমেৰাতি ৰেদিতব্বং।","_id":"9kmXK7vFVUiQ7F8M"}
{"paraid":3,"class":"bodytext","content":"তেনিমস্স ৰিসুদ্ধিমগ্গস্স করণকালে সব্বাপি সীহল়ট্ঠকথাযো আচরিযস্স সন্তিকে সন্তীতি চ, পুব্বেযেৰ তা আচরিযেন সীহল়ত্থেরানং সন্তিকে সুতাতি চ, তাহি গহেতব্বং সব্বং গহেত্বা অযং ৰিসুদ্ধিমগ্গো আচরিযেন লিখিতোতি চ অযমত্থো অতিৰিয পাকটো হোতি। তস্মা যং মহাৰংসে –","_id":"TnD40M139TLkMux0"}
{"paraid":2,"class":"bodytext","content":"ৰিসুদ্ধিমগ্গো পন ন কেৰলং পুব্বে ৰুত্তপ্পকারেনেৰ কতো, অথ খো ৰুচ্চমানপ্পকারেনাপি। তথা হি আচরিযবুদ্ধঘোসত্থেরো পোরাণট্ঠকথাহি সমাহরিত্বা ভাসাপরিৰত্তনৰসেন দস্সেন্তোপি যা যা অত্থৰণ্ণনা <a name=\"M0.0045\"/> ৰা ৰিনিচ্ছযো ৰা সংসযিতব্বো হোতি, তত্থ তত্থ ৰিনযট্ঠকথাযং ৰুত্তন্তি ৰা (১, ২৬৩), ৰিনযট্ঠকথাসু ৰুত্তং, মজ্ঝিমট্ঠকথাসু পনাতি ৰা (১, ৭০), অঙ্গুত্তরভাণকাতি ৰা (১, ৭২), অট্ঠকথাচরিযানং মতানুসারেন ৰিনিচ্ছযোতি ৰা (১, ৯৯), ৰুত্তম্পি চেতং অট্ঠকথাসূতি ৰা (১, ১১৮), তং অট্ঠকথাসু পটিক্খিত্তন্তি ৰা (১, ১৩৪), দীঘভাণকসংযুত্তভাণকানং মতন্তি ৰা, মজ্ঝিমভাণকা ইচ্ছন্তীতি ৰা (১, ২৬৭), অট্ঠকথাসু ৰিনিচ্ছযোতি ৰা, এৰং তাৰ দীঘভাণকা, মজ্ঝিমভাণকা পনাহূতি ৰা (১, ২৭৭), অঙ্গুত্তরট্ঠকথাযং পন…পে॰… অযং কমো ৰুত্তো, সো পাল়িযা ন সমেতীতি ৰা (১, ৩০৯), এৰং তাৰ মজ্ঝিমভাণকা, সংযুত্তভাণকা পনাতি ৰা (২, ৬২), সংযুত্তট্ঠকথাযং ৰুত্তন্তি ৰা (২, ৬৩), অট্ঠকথাযং পনাতি ৰা (২, ৮০) এৰং তংতংঅত্থৰণ্ণনাৰিনিচ্ছযানং নিস্সযম্পি ৰিভাৰেত্বা পচ্ছিমজনানং উপ্পজ্জমানসংসযং ৰিনোদেন্তোযেৰ তে দস্সেসি।","_id":"cyYUQ0k8JmVBsDuq"}
{"paraid":1,"class":"chapter","content":"নিস্সযট্ঠকথাৰিভাৰনা","_id":"hoEEOHtrpZwUC5r1"}
