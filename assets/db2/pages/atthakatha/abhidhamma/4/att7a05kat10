{"paraid":2,"class":"bodytext","content":"<a name=\"para301\"/><span class=\"paranum\">৩০১</span>. ইদানি সতিপট্ঠানকথা হোতি। ‘‘তত্থ – চতুন্নং, ভিক্খৰে, সতিপট্ঠানানং সমুদযঞ্চ অত্থঙ্গমঞ্চ দেসেস্সামী’’তি (সং॰ নি॰ ৫.৪০৮) সতিপট্ঠানসংযুত্তে ৰুত্তনযেনেৰ যেসং কাযাদযো সতিযা আরম্মণধম্মে গহেত্বা ‘‘সব্বে ধম্মা সতিপট্ঠানা’’তি লদ্ধি, সেয্যথাপি এতরহি অন্ধকানং। অন্ধকা নাম পুব্বসেলিযা, অপরসেলিযা, রাজগিরিযা, সিদ্ধত্থিকাতি ইমে পচ্ছা উপ্পন্ননিকাযা। তেসং লদ্ধিৰিৰেচনত্থং পুচ্ছা সকৰাদিস্স, পটিঞ্ঞা পরৰাদিস্স। তত্থ যস্মা ‘‘পতিট্ঠাতি এতেসূতি <span class=\"bld\">পট্ঠানা</span> <a name=\"P0.0053\"/>। কা পতিট্ঠাতি? সতি। সতিযা পট্ঠানা <span class=\"bld\">সতিপট্ঠানা’’</span>তি ইমিনা অত্থেন সতিগোচরাপি সতিপট্ঠানা। ‘‘পতিট্ঠহন্তীতি <span class=\"bld\">পট্ঠানা</span>। কা <a name=\"V0.0154\"/> পতিট্ঠহন্তি? সতিযো। সতিযোৰ পট্ঠানা সতিপট্ঠানা’’তি ইমিনা অত্থেন সতিযোৰ সতিপট্ঠানা। তস্মা <span class=\"bld\">দ্বে</span>পি ৰাদা পরিযাযেন যুজ্জন্তি। যে পন তং পরিযাযং পহায একন্তেনেৰ ‘‘সব্বে ধম্মা সতিপট্ঠানা’’তি ৰদন্তি, তে সন্ধায পুচ্ছা সকৰাদিস্স, আরম্মণৰসেন পটিঞ্ঞা পরৰাদিস্স। <span class=\"bld\">সব্বে ধম্মা সতী</span>তি অনুযুত্তস্স পন সব্বেসং সতিসভাৰাভাৰতো পটিক্খেপো তস্সেৰ। তত্থ <span class=\"bld\">খযগামী</span>তিআদীনি মগ্গৰিসেসনানি। একাযনমগ্গো হি কিলেসানং খযভূতং নিব্বানং গচ্ছতীতি <span class=\"bld\">খযগামী</span>। চত্তারি সচ্চানি বুজ্ঝন্তো গচ্ছতীতি <span class=\"bld\">বোধগামী</span>। ৰট্টং অপচিনন্তো গচ্ছতীতি <span class=\"bld\">অপচযগামী</span>। এৰমেতেহি পদেহি ‘‘কিং তে সব্বে ধম্মা এৰরূপো তে একাযনো মগ্গো হোতী’’তি পুচ্ছতি। <span class=\"bld\">অনাসৰা অসংযোজনিযা</span>তিআদীনিপি লোকুত্তরভাৰং পুচ্ছনত্থায ৰুত্তানি। <span class=\"bld\">বুদ্ধানুস্সতী</span>তিআদীনি পভেদপুচ্ছাৰসেন ৰুত্তানি।","_id":"KZTxci00ykSOSoUT"}
{"paraid":1,"class":"chapter","content":"৮. সতিপট্ঠানকথাৰণ্ণনা","_id":"k7f0L59Vxxa0ue6n"}
{"paraid":3,"class":"bodytext","content":"<span class=\"bld\">চক্খাযতনং</span> <a name=\"M0.0159\"/> <span class=\"bld\">সতিপট্ঠান</span>ন্তিআদি সব্বধম্মানং পভেদপুচ্ছাৰসেন ৰুত্তং। তত্থাপি সতিৰসেন পটিক্খেপো, আরম্মণৰসেন পটিঞ্ঞাতি। এৰং সব্বপঞ্হেসু অত্থো ৰেদিতব্বো। সুত্তসাধনা উত্তানত্থাযেৰাতি।","_id":"ki65UAn7BUdYlBLT"}
{"paraid":4,"class":"centered","content":"সতিপট্ঠানকথাৰণ্ণনা নিট্ঠিতা।","_id":"mWNP3C0shPGZ1Jy9"}
