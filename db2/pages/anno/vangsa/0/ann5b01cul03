{"paraid":2,"class":"bodytext","content":"আচরিযেসু চ অত্থি জম্বুদীপিকাচরিযা অত্থি, লঙ্কাদীপিকাচরিযা। কতমে জম্বুদীপিকাচরিযা? কতমে লঙ্কাদীপিকাচরিযা? মহাকচ্চাযনো জম্বুদীপিকাচরিযো সো হি অৰন্তিরট্ঠে উজ্জেনী নগরে চন্দপজ্জোতস্স নাম রঞ্ঞো পুরোহিতো হুত্বা কামানং আদীনৰং দিস্বা, ঘরাৰাসং পহায সত্থুসাসনে পব্বজ্জিত্বা হেট্ঠা ৰুত্তপ্পকারে গন্থে অকাসি। মহাঅট্ঠকথাচরিযো জম্বুদীপিকো, মহাপচ্চরিকাচরিযো, মহাকুরুন্দিকাচরিযো, অঞ্ঞতরো আচরিযা দ্বেতি ইমে চ ভূৰাচরিযা। লঙ্কাদীপিকাচরিযা নাম তে কির বুদ্ধঘোসাচরিযস্স পূরে ভূতাচরিযে কালে অহেসুং। মহাবুদ্ধঘোসাচরিযো জম্বুদীপিকো। সো কির মগধরট্ঠে ঘোসকগামে রঞ্ঞো পুরোহিতস্স কেসি নাম ব্রাহ্মণস্স পুত্তো, সত্থুসাসনে পব্বজ্জিত্বা লঙ্কাদীপং গতো হেট্ঠা ৰুত্তপ্পকারে গন্থে অকাসি।","_id":"7fk6cdY5PT969lvx"}
{"paraid":1,"class":"chapter","content":"৩. আচরিযানং সঞ্জাতট্ঠানপরিচ্ছেদো","_id":"I2ex5tdXBf3HwB3H"}
{"paraid":3,"class":"bodytext","content":"বুদ্ধদত্তাচরিযো, আনন্দাচরিযো, ধম্মপালাচরিযো, দ্বে বুব্বাচরিযো, মহাৰজির-বুদ্ধাচরিযো, চুল্লৰজির-বুদ্ধাচরিযো, ৰিমলবুদ্ধসঙ্খাতো দীপঙ্করাচরিযো, চুল্লদীপঙ্করাচরিযো, চুল্লধম্মপালাচরিযো, কস্সপাচরিযোতি ইমে একাদসচরিযা জম্বুদীপিকা হেট্ঠা ৰুত্তপকারে গন্থে অকংসু। মহানামাচরিযো, অঞ্ঞতরাচরিযা, চুল্লমহানামাচরিযো, উপসেনাচরিযো, মোগ্গলানাচরিযো, সঙ্ঘরক্খিতাচরিযো, ৰুত্তোদযকারাচরিযো, ধম্মসিরাচরিযো, অঞ্ঞতরা দ্বাচরিযা, অনুরুদ্ধাচরিযো, খেমাচরিযো, সারিপুত্তাচরিযো, বুদ্ধনাগাচরিযো, চুল্লমোগ্গলানাচরিযো, ৰাচিস্সৰাচরিযো, সুমঙ্গলাচরিযো, বুদ্ধপিযাচরিযো, ধম্মকিত্তি আচরিযো মেধঙ্করাচরিযো, বুদ্ধরক্খিতাচরিযো, উপতিস্সা চরিযো, অঞ্ঞতরা ৰীসতাচরিযা, সদ্ধম্মসিরাচরিযো, দেৰাচরিযো, চুল্লবুদ্ধঘোসাচরিযো, সারিপুত্তাচরিযো, রট্ঠপালাচরিযোতি ইমে দ্বে পঞ্ঞাসাচরিযা লঙ্কাদীপিকাচরিযা নাম। সুভূতচন্দাচরিযো, অগ্গৰংসাচরিযো, নৰো ৰজিরবুদ্ধাচরিযো, গুণসাগরাচরিযো, অভযাচরিযো, ঞাণসাগরাচরিযো, অঞ্ঞতরা দ্বাচরিযা, উত্তমাচরিযো, অঞ্ঞতরো আচরিযো, অঞ্ঞতরো মহামচ্চো, ধম্মসেনাপতাচরিযো, অঞ্ঞতরা তযো আচরিযা, সদ্ধম্মগুরু আচরিযো, সারিপুত্তাচরিযো, অঞ্ঞতরো একা আচরিযো, মেধঙ্করাচরিযো, অগ্গপণ্ডিতাচরিযো, চীৰরাচরিযো, সদ্ধম্মজোতিপালাচরিযো, ৰিমলবুদ্ধাচরিযোতি ইমে তেৰীসতি আচরিযা জম্বুদীপিকা হেট্ঠা ৰুত্তপ্পকারে গন্থে পুক্কাম সঙ্খাতে অরিমদ্দন নগরে অকংসু।","_id":"IBdVsnolvstESWYE"}
{"paraid":4,"class":"bodytext","content":"নৰোৰিমলবুদ্ধাচরিযো জম্বুদীপিকো হেট্ঠা ৰুত্তপ্পকারে গন্থে পংযনগরে অকাসি। অঞ্ঞতরাচরিযো অরিযৰংসাচরিযোতি ইমে দ্বাচরিযা জম্বুদীপিকা হেট্ঠা ৰুত্তপ্পকারে গন্থে অতি [নৰি] পুরে অকংসু, অঞ্ঞতরা ৰীসতাচরিযা জম্বুদীপিকা হেট্ঠা ৰুত্তপ্পকারে গন্থে কিঞ্চি পুরাদিঘরে অকংসু।","_id":"SdoEQF23XJJxekhu"}
{"paraid":5,"class":"bodytext","content":"[ইতি চুল্লগন্থৰংসে আচরিযানং সঞ্জাতট্ঠান দীপকো নাম ততিযো পরিচ্ছেদো।]","_id":"vUmvJ3toHXFl3tZO"}
