{"paraid":1,"class":"chapter","content":"২. দুকপট্ঠানৰণ্ণনা","_id":"6Urixdr3zkayKBxn"}
{"paraid":4,"class":"centered","content":"দুকপট্ঠানৰণ্ণনা।","_id":"Ny27R3Kc52c3qbL8"}
{"paraid":3,"class":"bodytext","content":"কিলেসদুকং সংযোজনদুকসদিসং। সঙ্কিলিট্ঠকিলেসসম্পযুত্তনীৰরণসম্পযুত্তদস্সনেনপহাতব্বসরণদুকাপি সমানা। তথাকিলেসা চেৰ সঙ্কিলিট্ঠনীৰরণা চেৰ নীৰরণসম্পযুত্তকিলেসা চেৰ কিলেসসম্পযুত্তদুকা। ইমিনা নযেন সব্বেসং অত্থতো সদিসানং দুকানং <a name=\"V0.0485\"/> ৰিস্সজ্জনানি সদিসানেৰ হোন্তীতি ৰেদিতব্বানি। সব্বস্মিম্পি পন পট্ঠানে কেনচিৰিঞ্ঞেয্যদুকং ন লব্ভতি। আসৰা চেৰ আসৰসম্পযুত্তা চ, সংযোজনা চেৰ সংযোজনসম্পযুত্তা চ, গন্থা চেৰ গন্থসম্পযুত্তা চ, নীৰরণা চেৰ নীৰরণসম্পযুত্তা চ, কিলেসা চেৰ সঙ্কিলিট্ঠা চাতি এৰরূপেসু দুকেসু ৰিপাকপচ্চযো চেৰ নানাক্খণিককম্মপচ্চযো চ ন লব্ভতি। নহেতুসহেতুকনহেতুঅহেতুকেসু হেতুপচ্চযো নত্থি। হেতূ চেৰ হেতুসম্পযুত্তা চ, আসৰা চেৰ আসৰসম্পযুত্তা চ, গন্থা চেৰ গন্থসম্পযুত্তা চাতি ইমেসু দুকেসু নহেতুনঝাননমগ্গা ন লব্ভন্তি। সংযোজনা চেৰ সংযোজনসম্পযুত্তা চ, নীৰরণা চেৰ নীৰরণসম্পযুত্তা চ, কিলেসা চেৰ কিলেসসম্পযুত্তা চ, কিলেসা চেৰ সঙ্কিলিট্ঠা চাতি ইমেসু পন ৰিচিকিচ্ছুদ্ধচ্চসহগতস্স মোহস্স ৰসেন নহেতুপচ্চযো লব্ভতি; নঝাননমগ্গপচ্চযা ন লব্ভন্তীতি এৰং সব্বদুকেসু লব্ভমানালব্ভমানং উপপরিক্খিত্বা পাল়িৰসেনেৰ ৰারগণনা ৰেদিতব্বাতি।","_id":"b6pVSzj37aC2NP6u"}
{"paraid":2,"class":"bodytext","content":"<span class=\"bld\">দুকপট্ঠানেপি</span> সব্বদুকেসু পঞ্হাৰিস্সজ্জনানি চেৰ গণনা চ পাল়িযং আগতনযেনেৰ ৰেদিতব্বা। অপিচেত্থ সহেতুকহেতুসম্পযুত্তদুকানং ৰিস্সজ্জনং হেতুদুকৰিস্সজ্জনসদিসং; তথা হেতূচেৰসহেতুকহেতূচেৰহেতুসম্পযুত্তদুকানং, তথা সপ্পচ্চযসঙ্খতদুকানং। <span class=\"bld\">ইদং দুকং যথা সপ্পচ্চযদুকং, এৰং কাতব্ব</span>ন্তি ইদং যস্মা সপ্পচ্চযো ৰিয অপ্পচ্চযেন <a name=\"M0.0491\"/> সঙ্খতোপি, অসঙ্খতেন সদ্ধিং যোজনং ন লব্ভতি, তস্মা ৰুত্তং। সারম্মণচিত্তসম্পযুত্তসংসট্ঠদুকাপি সদিসৰিস্সজ্জনাযেৰ; তথা আসৰওঘযোগগোচ্ছকা। এতে হি তযো অঞ্ঞমঞ্ঞং সদিসৰিস্সজ্জনাযেৰ। অপিচ লোকিযসাসৰসংযোজনিযগন্থনিযনীৰরণিযপরামট্ঠসঙ্কিলেসিকদুকা আসৰৰিপ্পযুত্তসাসৰসংযোজনৰিপ্পযুত্তসংযোজনিযগন্থৰিপ্পযুত্তগন্থনিযনীৰরণৰিপ্পযুত্তনীৰরণিযপরামাসৰিপ্পযুত্তপরামট্ঠকিলেসৰিপ্পযুত্তসঙ্কিলেসিকপরিযাপন্নসউত্তরদুকাত ইমেপি দুকা সমানা।","_id":"xIwVXCMf73ntNXhp"}
