{"paraid":25,"class":"bodytext","content":"<span class=\"bld\">দিট্ঠাৰিকম্মিক</span>ন্তি <a name=\"V2.0221\"/> দিট্ঠাৰিকম্মে নিযুত্তো দিট্ঠাৰিকম্মিকো, তং, <span class=\"bld\">অট্ঠকথাযং</span> ‘‘যে পন ‘ন মেতং খমতী’তি অঞ্ঞমঞ্ঞং দিট্ঠাৰিকম্মং করোন্তী’’তি (চূল়ৰ॰ অট্ঠ॰ ২১৪) যে পুগ্গলা দস্সিতা, তেসমঞ্ঞতরস্সেৰ গহণং।","_id":"2GdI81ywVFixIIXP"}
{"paraid":1,"class":"chapter","content":"সমথক্খন্ধককথাৰণ্ণনা","_id":"51UNMH5IBxQ3o7gz"}
{"paraid":6,"class":"bodytext","content":"<a name=\"para2764-5\"/><span class=\"paranum\">২৭৬৪-৫</span>. তে সরূপতো দস্সেতুমাহ <span class=\"bld\">‘‘সম্মুখা’’</span>তিআদি। <span class=\"bld\">‘‘ৰিনযো’’</span>তি ইদং <span class=\"bld\">সম্মুখা</span>দিপদেহি পচ্চেকং যোজেতব্বং ‘‘সম্মুখাৰিনযো সতিৰিনযো অমূল়্হৰিনযো’’তি। <span class=\"bld\">‘‘পটিঞ্ঞাৰিনযো’’</span>তি চ পটিঞ্ঞাতকরণং ৰুত্তং। <span class=\"bld\">সত্তমো ৰিনযো</span>তি সমথো অধিপ্পেতো। তিণৰত্থারকোতি ইমে সত্ত সমথা বুদ্ধেনাদিচ্চবন্ধুনা ৰুত্তাতি যোজনা।","_id":"7j4hhEJ58vdMSL7B"}
{"paraid":13,"class":"bodytext","content":"<span class=\"bld\">তীহেৰ সমথেহী</span>তি এত্থ গরুকাপত্তি সম্মুখাৰিনযেন, পটিঞ্ঞাতকরণেন চাতি দ্বীহি, লহুকাপত্তিং আপজ্জিত্বা সঙ্ঘে ৰা গণে ৰা পুগ্গলে ৰা দেসনায সম্মুখাৰিনযেন চেৰ পটিঞ্ঞাতকরণেন চ, কোসম্বকানং ৰিগ্গহসদিসং মহাৰিগ্গহং করোন্তেহি আপন্না অনেকৰিধা আপত্তিযো সচে হোন্তি, তাসু ৰক্খমানসরূপং থুল্লৰজ্জাদিং ঠপেত্বা অৰসেসা সব্বা আপত্তিযো সম্মুখাৰিনযেন, তিণৰত্থারকেন চ সম্মন্তীতি অত্থো।","_id":"8dnfJu9aQhiZMd1C"}
{"paraid":10,"class":"bodytext","content":"‘‘অনুৰাদো চতূহিপী’’তি উদ্দিট্ঠং নিদ্দিসন্তো আহ <span class=\"bld\">‘‘সম্মুখা’’</span>তিআদি। <span class=\"bld\">অনুপুব্বেনা</span>তি অনুপটিপাটিযা। <span class=\"bld\">সম্মুখাৰিনযাদীহি তীহিপী</span>তি সম্মুখাৰিনযসতিৰিনযঅমূল়্হৰিনযেহি তীহিপি। <span class=\"bld\">তথেৰা</span>তি যথা তীহি, তথা <span class=\"bld\">পঞ্চমেন</span> তস্সপাপিযসিকাসমথেনাপি অনুৰাদো সম্মতি, পগেৰ চতূহীতি অত্থো।","_id":"90Xsq4skynLA0v5R"}
{"paraid":21,"class":"bodytext","content":"<a name=\"para2778-9\"/><span class=\"paranum\">২৭৭৮-৯</span>. <span class=\"bld\">ভণ্ডনে</span>তি কলহস্স পুব্বভাগে। <span class=\"bld\">কলহে</span>তি কাযৰচীদ্বারপ্পৰত্তে হত্থপরামসাদিকে কলহে চ। <span class=\"bld\">ৰিৰাদম্হি অনপ্পকে</span>তি বহুৰিধে ৰিৰাদে জাতে। <span class=\"bld\">বহুঅস্সামণে চিণ্ণে</span>তি সমণানং অননুচ্ছৰিকে নানপ্পকারে কাযিকৰাচসিকৰীতিক্কমে চ কতে। <span class=\"bld\">অনগ্গে</span>তি অনন্তে। <span class=\"bld\">ভস্সকে</span>তি কুচ্ছিতে অমনাপৰচনে চিণ্ণেতি যোজনা, <span class=\"bld\">ভাসিতে</span>তি অত্থো। <span class=\"bld\">গৰেসন্ত</span>ন্তি গৰেসিযমানং, আপত্তাধিকরণন্তি সেসো। <span class=\"bld\">ৰাল়</span>ন্তি চণ্ডং। <span class=\"bld\">কক্খল়</span>ন্তি আসজ্জং। <span class=\"bld\">কাতব্ব</span>ন্তি ৰূপসমেতব্বং।","_id":"F4AtveDl2ZhOTgsK"}
{"paraid":27,"class":"bodytext","content":"<span class=\"bld\">তিণৰত্থারকে</span> <a name=\"M2.0281\"/> কতে সতি যাৰ উপসম্পদমাল়তো পভুতি আপন্নায <span class=\"bld\">সেসায আপত্তিযা</span> নিরাপত্তি হুত্বা <span class=\"bld\">সুদ্ধো হোতি</span> সঙ্ঘোতি যোজনা।","_id":"FwQaq0fhxgCQH6By"}
{"paraid":7,"class":"bodytext","content":"<a name=\"para2766\"/><span class=\"paranum\">২৭৬৬</span>. চতূসু <a name=\"M2.0276\"/> অধিকরণেসু যং অধিকরণং যত্তকেহি সমথেহি সম্মতি, তে সঙ্গহেত্বা দস্সেন্তো আহ <span class=\"bld\">‘‘ৰিৰাদো’’</span>তিআদি।","_id":"GOmKpsujh2mQjMUd"}
{"paraid":22,"class":"bodytext","content":"<a name=\"para2780-2\"/><span class=\"paranum\">২৭৮০-২</span>. যথা চ ৰূপসম্মতি, তথা তিণৰত্থারকে সুদ্ধো হোতীতি সম্বন্ধো।","_id":"LZuWg3BaoXPMpVjC"}
{"paraid":8,"class":"bodytext","content":"<a name=\"para2767-9\"/><span class=\"paranum\">২৭৬৭-৯</span>. ‘‘ৰিৰাদো’’তিআদিনা উদ্দিট্ঠমত্থং নিদ্দিসন্তো আহ <span class=\"bld\">‘‘ছট্ঠেনা’’</span>তিআদি। <span class=\"bld\">এত্থ</span> এতেসু চতূসু অধিকরণেসু, সমথেসু চ কিং কেন সম্মতীতি চে? <span class=\"bld\">ৰিৰাদো</span> ৰিৰাদাধিকরণং <span class=\"bld\">ছট্ঠেন</span> যেভুয্যসিকায, <span class=\"bld\">পঠমেন</span> সমথেন সম্মুখাৰিনযেন চাতি দ্বীহি সমথেহি <span class=\"bld\">সম্মতি</span>। যস্সা কিরিযায ধম্মৰাদিনো বহুতরা, এসা <span class=\"bld\">যেভুয্যসিকা</span>। ‘‘সঙ্ঘসম্মুখতা, ধম্মসম্মুখতা, ৰিনযসম্মুখতা, পুগ্গলসম্মুখতা’’তি (চূল়ৰ॰ ২২৯, ২৩৪, ২৩৬, ২৩৭, ২৪২) ৰুত্তানং সঙ্ঘাদীনং চতুন্নং সন্নিধানেন ৰা গণপুগ্গলেহি সমিযমানং ৰিৰাদাধিকরণং সঙ্ঘসম্মুখতং ৰিনা ইতরেহি তীহি ৰা সম্মতীতি ৰুত্তং হোতি।","_id":"NvepjjUfxmjz7gey"}
{"paraid":14,"class":"bodytext","content":"<span class=\"bld\">কিচ্চং</span> <a name=\"V2.0219\"/> কিচ্চাধিকরণং <span class=\"bld\">একেন</span> সম্মুখাৰিনযেনেৰ সম্মতীতি যোজনা।","_id":"PYnULRENAtogr4Wt"}
{"paraid":17,"class":"bodytext","content":"<a name=\"para2772\"/><span class=\"paranum\">২৭৭২</span>. <span class=\"bld\">সকেন কম্মুনাযেৰা</span>তি অত্তনো যং কিচ্চং, তেনেৰাতি।","_id":"Plhn0FrJkYLGcois"}
{"paraid":12,"class":"bodytext","content":"‘‘আপত্তি পন তীহেৰা’’তি উদ্দেসস্স নিদ্দেসমাহ <span class=\"bld\">‘‘সম্মুখেনা’’</span>তিআদি। <span class=\"bld\">সম্মুখেন</span> সম্মুখাৰিনযেন, <span class=\"bld\">পটিঞ্ঞায</span> পটিঞ্ঞাতকরণেন, তিণৰত্থারকেন ৰা ইমেহি তীহি এৰ সমথেহি <span class=\"bld\">সা আপত্তি</span> আপত্তাধিকরণং উপসমং যাতীতি যোজনা। এত্থ <span class=\"bld\">পটিঞ্ঞাতকরণং</span> নাম আপত্তিং পটিগ্গণ্হন্তেন ‘‘পস্সসী’’তি ৰুত্তে আপত্তিং দেসেন্তেন ‘‘আম পস্সামী’’তি সম্পটিচ্ছনং। <span class=\"bld\">তিণৰত্থারকং</span> পন সযমেৰ ৰক্খতি।","_id":"QBnCoYaRdZqfFF3R"}
{"paraid":5,"class":"bodytext","content":"<a name=\"para2763\"/><span class=\"paranum\">২৭৬৩</span>. <span class=\"bld\">সঙ্ঘকিচ্চানি নিস্সাযা</span>তি অপলোকনকম্মাদীনি চত্তারি সঙ্ঘকম্মানি উপাদায কিচ্চাধিকরণাভিধানং সিযা, কিচ্চাধিকরণং নাম চত্তারি সঙ্ঘকম্মানীতি অত্থো। <span class=\"bld\">এতেসং তু চতুন্নম্পী</span>তি এতেসং পন চতুন্নম্পি অধিকরণানং। <span class=\"bld\">সমত্তা</span>তি ৰূপসমহেতুত্তা। <span class=\"bld\">সমথা মতা</span>তি সম্মুখাৰিনযাদযো সত্ত অধিকরণসমথাতি অধিপ্পেতা। অধিকরণানি সমেন্তি, সম্মন্তি ৰা এতেহীতি <span class=\"bld\">‘‘সমথা’’</span>তি ৰুচ্চন্তীতি ‘‘সমত্তা সমথা মতা’’তি ইমিনা <span class=\"bld\">সমথ</span>-সদ্দস্স অন্বত্থং দীপেতি।","_id":"RFN7Eetq8tQHcHIE"}
{"paraid":28,"class":"centered","content":"সমথক্খন্ধককথাৰণ্ণনা।","_id":"RbQbP5pIl5qqZHrv"}
{"paraid":24,"class":"bodytext","content":"<span class=\"bld\">সুধম্মত্থেরস্স আপত্তী</span>তি চ তেন চিত্তস্স গহপতিনো জাতিং পটিচ্চ খুংসনৰম্ভনপচ্চযা আপন্না ওমসৰাদসিক্খাপদৰিভাগগতা দুক্কটাপত্তি গহেতব্বা। ইদঞ্চ উপলক্খণমত্তং, তস্মা ইতরেহিপি অক্কোসৰত্থূহি গিহিং খুংসেন্তানং ৰম্ভেন্তানং ইতরেসং ভিক্খূনং সা আপত্তি গিহিপটিসংযুত্তাৰাতি ৰেদিতব্বং। তথা আপন্নং আপত্তিং দেসাপেন্তেন দস্সনূপচারং অৰিজহাপেত্বা সৰনূপচারং জহাপেত্বা একংসে উত্তরাসঙ্গং কারাপেত্বা উক্কুটিকং নিসীদাপেত্বা অঞ্জলিং পগ্গণ্হাপেত্বা সা আপত্তি দেসাপেতব্বা।","_id":"WTIrTvrEbGXGfQke"}
{"paraid":3,"class":"bodytext","content":"<a name=\"para2761\"/><span class=\"paranum\">২৭৬১</span>. <span class=\"bld\">এতানি চত্তারি</span> অধিকরণানি চ ‘‘ইধ পন, ভিক্খৰে, ভিক্খূ ৰিৰদন্তি ‘ধম্মো’তি ৰা ‘অধম্মো’তি ৰা’’তি (চূল়ৰ॰ ২১৫) অট্ঠারস <span class=\"bld\">ভেদকারকৰত্থূনি</span> চ মহেসিনা ৰুত্তানি। <span class=\"bld\">তত্থ</span> তেসু চতূসু অধিকরণেসু <span class=\"bld\">ৰিৰাদো</span> অধিকরণসঙ্খাতো এতানি অট্ঠারস ভেদকরৰত্থূনি <span class=\"bld\">নিস্সিতো</span> নিস্সায পৰত্তোতি যোজনা।","_id":"euVhuReVk3JZf6tj"}
{"paraid":15,"class":"bodytext","content":"<a name=\"para2770\"/><span class=\"paranum\">২৭৭০</span>. <span class=\"bld\">যেভুয্যসিককম্মে</span>তি <a name=\"M2.0278\"/> এত্থ নিমিত্তত্থে ভুম্মং। <span class=\"bld\">সলাকং গাহযে</span>তি ৰিনিচ্ছযকারকে সঙ্ঘে ধম্মৰাদীনং বহুত্তং ৰা অপ্পতরত্তং ৰা জানিতুং ৰক্খমানেন নযেন সলাকং গাহাপেয্য। <span class=\"bld\">বুধো</span>তি ‘‘ন ছন্দাগতিং গচ্ছতি…পে॰… গহিতাগহিতঞ্চ জানাতী’’তি ৰুত্তং পঞ্চহি অঙ্গেহি সমন্নাগতং পুগ্গলং দস্সেতি। <span class=\"bld\">‘‘গূল়্হেনা’’</span>তিআদিনা সলাকগ্গাহপ্পকারো দস্সিতো। <span class=\"bld\">কণ্ণজপ্পেনা</span>তি এত্থ কণ্ণে জপ্পো যস্মিং সলাকগ্গাহপযোগেতি ৰিগ্গহো। এত্থ <span class=\"bld\">গূল়্হসলাকগ্গাহো</span> নাম ধম্মৰাদিসলাকা চ অধম্মৰাদিসলাকা চ ৰিসুং ৰিসুং চীৰরকণ্ণে পক্খিপিত্বা পুগ্গলানং সন্তিকং ৰিসুং ৰিসুং উপসঙ্কমিত্বা সলাকা ৰিসুং ৰিসুং দস্সেত্বা ‘‘ইতো তৰ রুচ্চনকং গণ্হাহী’’তি রহো ঠত্বা গাহাপনং। <span class=\"bld\">ৰিৰটকং</span> নাম ধম্মৰাদীনং বহুভাৰং ঞত্বা সব্বেসু জানন্তেসু পুগ্গলানং সন্তিকং গাহাপনং। <span class=\"bld\">কণ্ণজপ্পনং</span> নাম এৰমেৰ কণ্ণমূলে রহো ঠত্বা গাহাপনং।","_id":"fx6mMk0GzvQq5aI6"}
{"paraid":26,"class":"bodytext","content":"<span class=\"bld\">যো</span>তি ভণ্ডনকারকেহি ভিক্খূহি সদ্ধিং মহন্তং ৰিগ্গহং কত্বা সম্বহুলা আপত্তিযো আপন্নো যো ভিক্খু। <span class=\"bld\">তত্থা</span>তি তস্মিং তিণৰত্থারকসমথকারকে ভিক্খুসমূহে। <span class=\"bld\">ন হোতী</span>তি ছন্দং দত্বা তং ভিক্খুপরিসং অনাগতত্তা ন সংৰিজ্জতি। তঞ্চ ঠপেত্বাতি যোজনা।","_id":"gAu2hgLFZZ0PI3lr"}
{"paraid":16,"class":"bodytext","content":"<a name=\"para2771\"/><span class=\"paranum\">২৭৭১</span>. <span class=\"bld\">অলজ্জুস্সদে</span>তি এত্থ ‘‘সঙ্ঘে’’তি সেসো। <span class=\"bld\">লজ্জিসু বালেসূ</span>তি এত্থাপি ‘‘উস্সদেসূ’’তি ৰত্তব্বং।","_id":"iO4gg4JkGhDWLIRW"}
{"paraid":2,"class":"bodytext","content":"<a name=\"para2760\"/><span class=\"paranum\">২৭৬০</span>. ইদানি সমথৰিনিচ্ছযং দস্সেতুং যেসু অধিকরণেসু সন্তেসু সমথেহি ভৰিতব্বং, তানি তাৰ দস্সেন্তো আহ <span class=\"bld\">‘‘ৰিৰাদাধারতা’’</span>তিআদি। <span class=\"bld\">ৰিৰাদাধারতা</span>তি ৰিৰাদাধিকরণং। <span class=\"bld\">আপত্তাধারতা</span>তি এত্থাপি এসেৰ নযো। <span class=\"bld\">আধারতা</span>তি অধিকরণপরিযাযো। আধারীযতি অভিভুয্যতি ৰূপসম্মতি সমথেহীতি <span class=\"bld\">আধারো,</span> ৰিৰাদো চ সো আধারো চাতি <span class=\"bld\">ৰিৰাদাধারো,</span> সো এৰ <span class=\"bld\">ৰিৰাদাধারতা</span>। এৰমাধারাধিকরণ-সদ্দানং ৰিৰাদাদিসদ্দেহি সহ কম্মধারযসমাসো দট্ঠব্বো। অধিকরীযতি অভিভুয্যতি ৰূপসম্মতি সমথেহীতি <span class=\"bld\">অধিকরণ</span>ন্তি ৰিৰাদাদিচতুব্বিধমেৰ পাল়িযং দস্সিতং। অযমত্থো ‘‘এতেসং তু চতুন্নম্পি, সমত্তা সমথা মতা’’তি ৰক্খমানেন ৰিঞ্ঞাযতি।","_id":"jPZr60krpwqOtSnE"}
{"paraid":20,"class":"bodytext","content":"<a name=\"para2777\"/><span class=\"paranum\">২৭৭৭</span>. যো <a name=\"V2.0220\"/> পুগ্গলো অলজ্জী চ হোতি সানুৰাদো চ <span class=\"bld\">কম্মতো</span> কাযকম্মতো, ৰচীকম্মতো চ অসুচি চ সম্বুদ্ধজিগুচ্ছনীযোতি অত্থো। <span class=\"bld\">সো</span> এৰংৰিধো পাপ<span class=\"bld\">পুগ্গলো</span> তস্স পাপিযসিককম্মস্স যোগো হোতীতি সম্বন্ধো। <span class=\"bld\">সানুৰাদো</span>তি এত্থ <span class=\"bld\">অনুৰাদো</span> নাম চোদনা, সহ অনুৰাদেন ৰত্ততীতি <span class=\"bld\">সানুৰাদো,</span> পাপগরহিতপুগ্গলেহি কাতব্বচোদনায অনুরূপোতি অত্থো।","_id":"mvt6JwULgCXLozbC"}
{"paraid":19,"class":"bodytext","content":"<a name=\"para2776\"/><span class=\"paranum\">২৭৭৬</span>. ‘‘যেভুয্যসিকা’’তিআদিগাথাহি নিদ্দিট্ঠমেৰ অত্থং নিগমেতুমাহ <span class=\"bld\">‘‘তিধা’’</span>তিআদি। <span class=\"bld\">তিধাসলাকগাহেনা</span>তি তিৰিধস্স সলাকগাহস্স অঞ্ঞতরেন। বহুকা ধম্মৰাদিনো যদি সিযুন্তি যোজনা। <span class=\"bld\">কাতব্ব</span>ন্তি এত্থ ‘‘ৰিৰাদাধিকরণৰূপসমন’’ন্তি সেসো।","_id":"onplASXn2QXox1H4"}
{"paraid":4,"class":"bodytext","content":"<a name=\"para2762\"/><span class=\"paranum\">২৭৬২</span>. <span class=\"bld\">ৰিপত্তিযো চতস্সোৰা</span>তি ‘‘ইধ পন, ভিক্খৰে, ভিক্খূ ভিক্খুং অনুৰদন্তি সীলৰিপত্তিযা ৰা আচারৰিপত্তিযা ৰা <a name=\"M2.0275\"/> দিট্ঠিৰিপত্তিযা ৰা আজীৰৰিপত্তিযা ৰা’’তি (চূল়ৰ॰ ২১৫) ৰুত্তা চতস্সো ৰিপত্তিযো। দিট্ঠাদীনং অনুগন্ত্বা সীলৰিপত্তিআদীহি ৰদনং চোদনা <span class=\"bld\">অনুৰাদো। উপাগতো</span>তি নিস্সিতো, অনুৰাদো চতস্সো ৰিপত্তিযো নিস্সায পৰত্তোতি অত্থো। ‘‘তত্থা’’তি পঠমমেৰ নিদ্ধারণস্স ৰুত্তত্তা ইধ পুনৰচনে পযোজনং ন দিস্সতি, ‘‘সম্ভৰা’’তি ৰচনস্সাপি ন কোচি অত্থৰিসেসো দিস্সতি। তস্মা ‘‘আপত্তাধারতা তত্থ, সত্তআপত্তিসম্ভৰা’’তি পাঠো ন যুজ্জতি, <span class=\"bld\">‘‘আপত্তাধারতা নাম, সত্ত আপত্তিযো মতা’’</span>তি পাঠো <a name=\"V2.0217\"/> যুত্ততরো, <span class=\"bld\">আপত্তাধারতা নাম</span> আপত্তাধিকরণং নাম <span class=\"bld\">সত্ত আপত্তিযো মতা</span> সত্ত আপত্তিযোৰ অধিপ্পেতাতি অত্থো।","_id":"tOrHpz2YzD8kk4Ec"}
{"paraid":18,"class":"bodytext","content":"<a name=\"para2773-5\"/><span class=\"paranum\">২৭৭৩-৫</span>. <span class=\"bld\">‘‘আপজ্জতী’’</span>তিআদি ‘‘অলজ্জী, লজ্জী, বালো’’তি জাননস্স হেতুভূতকম্মদস্সনং। <span class=\"bld\">দুচ্চিন্তিতো</span>তি অভিজ্ঝাদিতিৰিধমনোদুচ্চরিতৰসেন দুট্ঠু চিন্তেন্তো। <span class=\"bld\">দুব্ভাসী</span>তি মুসাৰাদাদিচতুব্বিধৰচীদুচ্চরিতৰসেন ৰচীদ্বারে পঞ্ঞত্তানং সিক্খাপদানং ৰীতিক্কমৰসেন দুট্ঠু ভাসনসীলো। <span class=\"bld\">দুক্কটকারিকো</span>তি পাণাতিপাতাদিতিৰিধকাযদুচ্চরিতৰসেন কাযদ্বারে <a name=\"M2.0279\"/> পঞ্ঞত্তসিক্খাপদানং ৰীতিক্কমৰসেন কুচ্ছিতকম্মস্স করণসীলো। <span class=\"bld\">ইতি লক্খণেনেৰা</span>তি যথাৰুত্তং অলজ্জীলজ্জীবাললক্খণং নিগমেতি।","_id":"uWhMYBjeHT3TrR9d"}
{"paraid":9,"class":"bodytext","content":"এত্থ চ কারকসঙ্ঘস্স সঙ্ঘসামগ্গিৰসেন সম্মুখীভাৰো <span class=\"bld\">সঙ্ঘসম্মুখতা,</span> সমেতব্বস্স ৰত্থুনো <a name=\"V2.0218\"/> ভূততা <span class=\"bld\">ধম্মসম্মুখতা,</span> যথা তং সমেতব্বং, তথেৰস্স সমনং <span class=\"bld\">ৰিনযসম্মুখতা,</span> যো চ ৰিৰদতি, যেন চ ৰিৰদতি, তেসং উভিন্নং অত্থপচ্চত্থিকানং সম্মুখীভাৰো <span class=\"bld\">পুগ্গলসম্মুখতা</span>।","_id":"xe6VGLBNEG91HhwA"}
{"paraid":23,"class":"bodytext","content":"<span class=\"bld\">থুল্লৰজ্জ</span>ন্তি <a name=\"M2.0280\"/> পারাজিকঞ্চেৰ সঙ্ঘাদিসেসঞ্চ। <span class=\"bld\">গিহীহি পটিসংযুত</span>ন্তি গিহীনং জাতিআদীহি পাল়িযা আগতেহি দসহি অক্কোসৰত্থূহি, অট্ঠকথাগতেহি চ তদঞ্ঞেহি অক্কোসৰত্থূহি খুংসনৰম্ভনপচ্চযা চ ধম্মিকপটিস্সৰস্স অসচ্চাপনপচ্চযা চ আপন্নাপত্তিং। এসা এৰ হি আপত্তি গিহিপটিসংযুত্তা নাম <span class=\"bld\">পরিৰারে</span> ‘‘অত্থি গিহিপটিসংযুত্তা, অত্থি নগিহিপটিসংযুত্তা’’তি দুকং নিক্খিপিত্বা ‘‘গিহিপটিসংযুত্তাতি সুধম্মত্থেরস্স আপত্তি, যা চ ধম্মিকস্স পটিস্সৰস্স অসচ্চাপনে আপত্তি। অৰসেসা নগিহিপটিসংযুত্তা’’তি (পরি॰ অট্ঠ॰ ৩২১) ৰচনতো।","_id":"y6aEG9BoKzQUXkvc"}
{"paraid":11,"class":"bodytext","content":"যো পাপুস্সন্নতায পাপিযো পুগ্গলো, তস্স কত্তব্বতো <span class=\"bld\">‘‘তস্সপাপিযসিকা’’</span>তি কম্মং ৰুচ্চতি। আযস্মতো দব্বস্স <a name=\"M2.0277\"/> মল্লপুত্তস্স ৰিয সতিৰেপুল্লপ্পত্তস্স খীণাসৰস্স কতা অমূলিকা সীলৰিপত্তিচোদনা সম্মুখাৰিনযেন, ঞত্তিচতুত্থায কম্মৰাচায দিন্নেন সতিৰিনযেন চ সম্মতি। উম্মত্তকস্স ভিক্খুনো কতা আপত্তিচোদনা সম্মুখাৰিনযেন চ তথেৰ দিন্নেন অমূল়্হৰিনযেন চ সম্মতি। সঙ্ঘমজ্ঝে আপত্তিযা চোদিযমানস্স অৰজানিত্বা পটিজাননাদিং করোন্তস্স পাপভিক্খুনো বহুলাপত্তিচোদনা সম্মুখাৰিনযেন চেৰ তথেৰ পকতেন তস্সপাপিযসিকাকম্মেন চ ৰূপসম্মতীতি ৰুত্তং হোতি।","_id":"yOfGHiouaW7Uq1GE"}
